---
layout: post
title: Pierwsza trasa
blurb: Ostatecznie, po kilku tygodniach ostrych przygotowań Beet (aka Beta Vulgaris) został napisany, a ja mogłem wyruszyć w swoją pierwszą mini-trasę koncertową. Dzień po dniu dwa solowe koncerty poprzedzone krótkimi wykładami - na temat roli open source w sztuce (Kamil Śliwowski) i o Creative Commons (trzewiczek).
---
Ostatecznie, po kilku tygodniach ostrych przygotowań Beet (aka Beta Vulgaris1) został napisany, a ja mogłem wyruszyć w swoją pierwszą mini-trasę koncertową. Dzień po dniu dwa solowe koncerty poprzedzone krótkimi wykładami - na temat roli open source w sztuce (Kamil Śliwowski) i o Creative Commons (trzewiczek). 

Te dwa występy były dla mnie o tyle ważne, że pierwszy raz miałem grać koncerty używając jedynie open source'owych technologii. Po latach spędzonych w zamkniętym Bidulu (który nie działa pod linuksem) granie na laptopie postawionym na linuksie (Fedora 13) oraz na własnoręcznie napisanym w otwartym języku ChucK sofcie było niczym głęboki oddech. 

Była to też okazja, by po raz pierwszy połączyć granie koncertu z wykładami na temat wolnej kultury i otwartego oprogramowania. W Warszawie Kamil Śliwowski zgodził się na wystąpienie na temat roli otwartego oprogramowania w sztuce, co pozwoliło spojrzeć na ten temat z szerszej historycznej perspektywy. W Krakowie sam dokonałem prezentacji Creative Commons. Okazja była tym lepsza, że występowałem na konferencji organizowanej przez wydział artystyczny Uniwersytetu Pedagogicznego (dzięki dla Kawy i Beaty!), więc zebrana publiczność stanowi podstawowe grono odbiorców licencji CC. 

Oprogramowanie się sprawdziło. Co prawda w Warszawie dźwięk zniknął na chwilę tuż przed koncertem, ale po dwóch rebootach wszystko wróciło do normy (wraz z moim tentnem!). Cyfrowe DIY to droga, która mi odpowiada - następne koncerty przyniosą kolejne partie kodu. Beet zmieniać się będzie tak jak moja muzyka. 

Kamil Śliwowski - wykład<br />
trzewiczek – komputer, wykład

<span>11.10.2010</span> @ Nowy Wspaniały Świat, Warszawa<br />
<span>12.10.2010</span> @ Pauza, Kraków
