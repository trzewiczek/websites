---
layout: post
title: Białe pokolenie
blurb: * * *
---
*Kto ty jesteś? <br />
Polak mały! <br />
Jaki znak twój? <br />
Orzeł Biały! <br />
Gdzie ty mieszkasz? <br />
Między swemi! <br />
W jakim kraju? <br />
W polskiej ziemi!*

Spośród wszystkich fragmentów poezji poznanych w szkole,
tylko w przypadku tego jednego wiersza, nikt nigdy nie
spytał mnie "Co autor miał na myśli?". Teraz wiem, że
to największe niedopatrzenie w historii mojej edukacji. 

Ale zobaczmy, jak wyglądała moja szkoła. Miałem czterech
bliskich kumpli - dwóch pochodziło z Dąbrowy, jeden z 
Torunia, jeden z Kielecczyzny. Na codzień rzecz jasna nie zwracaliśmy
na to uwagi. Byliśmy Polakami, jak każde inne dziecko czy
dorosły wokół nas. Jednynym momentem w roku, kiedy różnice te 
faktycznie dawały znać o sobie, były wakacje. Część chłopaków
wyjeżdżała wtedy w rodzinne strony swoich rodziców, a my,
Dąbrowiacy zostawaliśmy sami, niekompletni. 

Z biegiem czasu dojrzeliśmy do tego, by stematyzować swoją
polskość. Zmusiły nas do tego lata dziewięćdziesiąte. To wtedy
nasi rówieśnicy podzielili się na tych, którzy czuli, że swojej 
polskości muszą bronić (przed kim?) oraz tych, którzy Polakami 
są tylko dlatego, że "tutaj się urodzili i tutaj pewnie umrą". 


